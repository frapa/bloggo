<!DOCTYPE html>
<html>
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Frapa - Proprietà delle equazioni di Lagrange</title>
        <meta name="viewport" content="width=device-width">

        <!-- syntax highlighting CSS -->
        <link rel="stylesheet" href="/css/syntax.css">

        <!-- Custom CSS -->
        <link rel="stylesheet" href="/css/main.css">

    </head>
    <body>

        <div class="site">
          <div class="header">
            <a href=""><table class="title-logo"><tr>
              <td><img class="logo" src="/images/logo.svg" height="64" alt="Frapa"/></td>
              <td><h1 class="title">Frapa</h1></td>
            </tr></table></a>
            <!--<a class="extra" href="">Home</a>-->
            <table id="line"><tr>
              <td id="c1"></td> <td id="c2"></td> <td id="c3"></td> <td id="c4"></td>
            </tr></table>
          </div>

          <script type="text/javascript"
  src="https://cdn.mathjax.org/mathjax/latest/MathJax.js?config=TeX-AMS-MML_HTMLorMML">
</script>

<h2>Proprietà delle equazioni di Eulero-Legrange</h2>

<p>Queste equazioni ci permettono di arrivare direttamente ad equazioni differenziali
di puro moto, da cui si può calcolare il moto del sistema. Il principale vantaggio
rispetto alla seconda legge di Newton è la facilità con cui si possono ricavare
equazioni di puro moto con un sistema di coordinate generalizzate. </p>

<p>Le equazioni di Lagrange hanno le seguenti notevoli proprietà.</p>

<h3>Riduzione in forma normale</h3>

<p>Le equazioni di Eulero-Lagrange sono sempre riducibili in <strong>forma normale</strong>, cioè
si possono scrivere nella forma:</p>

<p>$$ \ddot{q}^k = f_k(t, q, \dot{q}) $$</p>

<p>dove ho scritto \(q\) al posto di \(q^1, \dots, q^n\) e \(\dot{q}\) al
posto di \(\dot{q}^1, \dots, \dot{q}^n\) per brevità. Scrivere
le equazioni in questa forma ci assicura che esista una sola soluzione per
ogni scelta delle condizioni iniziali (grazie a qualche teorema sulle equazioni
differenziali). Questo è abbastanza ovvio dal punto
di vista fisico (quale comportamento sceglierebbe il sistema se fossero possibili
più soluzioni?), ma vale la pena provarlo per testare se la teoria lagrangiana
sia ben fondata.</p>

<p>Per dimostrare questà proprietà procediamo come segue: innanzitutto, riprendendo
quanto scritto nella pagina sulle <a href="eq_lagrange.html">equazioni di Lagrange</a>:</p>

<p>$$ \vec{v}_i = \frac{d\vec{x}_i}{dt} =
\frac{\partial \vec{x}_i}{\partial t} +
\sum_{j=1}^n \frac{\partial \vec{x}_i}{\partial q^j} \dot{q}^j
\qquad \forall i \in {1, \dots, N} $$</p>

<p>Inserendo la velocità in questa forma all&#39;interno dell&#39;energia cinetica si ottiene</p>

<p>$$ T = \frac{1}{2} \sum_{i=1}^N m_i \vec{v}_i^2 =
 \frac{1}{2} \sum_{i=1}^N m_i
\left(\frac{\partial \vec{x}}{\partial t} +
\sum_{j=1}^n \frac{\partial \vec{x}_i}{\partial q^j} \dot{q}^j\right) \cdot
\left(\frac{\partial \vec{x}}{\partial t} +
\sum_{j=1}^n \frac{\partial \vec{x}_i}{\partial q^j} \dot{q}^j\right) = \
T_0 + T_1 + T_2
$$</p>

<p>dove \(T_0 + T_1 + T_2\) sono i termini derivati dalla moltiplicazione delle
quantità tra parentesi (il pedice indica il grado nelle variabili puntate):</p>

<p>$$ \begin{eqnarray}
T_0 &amp; = &amp; \frac{1}{2} \sum_{i=1}^N m_i
\left(\frac{\partial \vec{x}}{\partial t} \right)^2 \\
T_1 &amp; = &amp; \frac{1}{2} \sum_{i=1}^N m_i
\left(\frac{\partial \vec{x}}{\partial t} \right) \cdot
\sum_{j=1}^n \frac{\partial \vec{x}_i}{\partial q^j} \dot{q}^j =
\sum_{j=1}^n b_j(t, q)\dot{q}^j \\
T_2 &amp; = &amp; \frac{1}{2} \sum_{i=1}^N m_i
\left(\sum_{j=1}^n \frac{\partial \vec{x}_i}{\partial q^j} \dot{q}^j\right)^2 =
\frac{1}{2} \sum_{i=1}^N m_i
\sum_{j=1}^n\sum_{k=1}^n \frac{\partial \vec{x}_i}{\partial q^j}
\cdot \frac{\partial \vec{x}_i}{\partial q^k} \dot{q}^j\dot{q}^k \\
&amp; = &amp; \sum_{j,k=1}^n a_{jk}(t, q) \dot{q}^j\dot{q}^k \\
\end{eqnarray}$$</p>

<p>(occhio ai prodotti scalari e ai quadrati).
Scrivendo le equazioni di Eulero-Lagrange con questa formula per l&#39;energia
cinetica, si ottiene, dopo aver portato a destra i termini contenenti
\(T_0\) e \(T_1\)</p>

<p>$$ \sum_{r=1}^n a_{jr}(t, q) \ddot{q}^r = f_j(t, q, \dot{q}) \qquad \forall
j \in {1, \dots, n} $$</p>

<p>dove il termine di sinistra si ottiene calcolando</p>

<p>$$ \frac{d}{dt} \frac{\partial T_2}{\partial \dot{q}^r} -
\frac{\partial T_2}{\partial q^r} = 
\frac{d}{dt} \sum_{j,k=1}^n a_{jk}(t, q) \frac{\partial (\dot{q}^j\dot{q}^k)}
{\partial \dot{q}^r} -
\sum_{j,k=1}^n \frac{\partial (a_{jk} \dot{q}^j\dot{q}^k)}{\partial q^r}
=  \sum_{r=1}^n a_{jr}(t, q) \ddot{q}^r + g(t, q, \dot{q}) $$</p>

<p>L&#39;ultima uguaglianza è dovuta al fatto che sopravvive solo il termine di indice
r nella doppia sommatoria, mentre l&#39;altro pezzo non produce nessun termine
con la derivata seconda del tempo, per cui ho indicato il risultato con g.</p>

<p>La funzione \(f_j\) oltre a contenere g, continene le componenti lagrangiane
delle forze attive e le derivate di \(T_0\) e \(T_1\).</p>

<p>Ora per ridurre questo sistema di equazioni (è un sistema! Ricordo che
c&#39;è un equazione per ogni j) in forma normale, è necessario che il sistema sia
risolvibile, ovvero che la matrice \(a_{jr}\) sia invertibile.</p>

<p>Consideriamo quindi l&#39;espressione </p>

<p>$$ \tau = \frac{1}{2} \sum_{i=1}^N m_i\;
\delta \vec{x}_i \cdot \delta \vec{x}_i $$</p>

<p>dove il \(\delta x_i\) sta ad indicare uno <strong>spostamento virtuale</strong>, ovvero
uno spostamento nello spazio di simultaneità \(\Sigma_t\) (si chiama virtuale
perché è la differenza tra due configurazioni allo <em>stesso tempo</em> t, mentre
uno spostamento reale necessita anche del tempo, poiché i punti si spostano nel
tempo). I \(\delta\) servono per sottolineare questo particolare.
Questa espressione è sempre positiva, perché le masse sono positive e per il
prodotto scalare.</p>

<p>Possiamo scriverla equivalentemente come:</p>

<p>$$ \tau = \frac{1}{2} \sum_{i=1}^N m_i\;
\frac{\partial \vec{x}_i}{\partial q^j} \cdot
\frac{\partial \vec{x}_i}{\partial q^k} \delta q^j \delta q^k =
a_{jk}\delta q^j \delta q^k \geq 0 $$</p>

<p>Ora, se i vincoli sono olonomi (e lo sono, sennò non potremmo scrivere le eq. di
Lagrange), in teorema della funzione implicita ci assicura che
\(\delta\vec{x}_i = 0 \Leftrightarrow \delta q^k = 0 \; \forall k\).
Questo prova che la matrice \(a_{jk}\) è non singolare (quindi invertibile) e che sia
definita positiva.</p>


          <div class="footer">
            <div class="contact">
              <p>
                Francesco Pasa - Content licensed under a
                <a href="http://creativecommons.org/licenses/by-sa/4.0/deed.en_US">
                  Creative Commons BY-SA License.
                </a>
              </p>
            </div>
          </div>
        </div>

    </body>
</html>
