<!DOCTYPE html>
<html>
    <head>
        <meta charset="utf-8">
        <meta http-equiv="X-UA-Compatible" content="IE=edge,chrome=1">
        <title>Frapa - Equazioni di Lagrange</title>
        <meta name="viewport" content="width=device-width">

        <!-- syntax highlighting CSS -->
        <link rel="stylesheet" href="/francesco/css/syntax.css">

        <!-- Custom CSS -->
        <link rel="stylesheet" href="/francesco/css/main.css">

    </head>
    <body>

        <div class="site">
          <div class="header">
            <a href="/francesco"><table class="title-logo"><tr>
              <td><img class="logo" src="/francesco/images/logo.svg" height="64" alt="Frapa"/></td>
              <td><h1 class="title">Frapa</h1></td>
            </tr></table></a>
            <!--<a class="extra" href="/francesco">Home</a>-->
            <table id="line"><tr>
              <td id="c1"></td> <td id="c2"></td> <td id="c3"></td> <td id="c4"></td>
            </tr></table>
          </div>

          <script type="text/javascript"
  src="https://cdn.mathjax.org/mathjax/latest/MathJax.js?config=TeX-AMS-MML_HTMLorMML">
</script>

<h2>Equazioni di Eulero-Lagrange</h2>

<p>In questa pagina ricaverò le equazioni di Eulero-Lagrange dal secondo principio
della dinamica. Iniziamo quindi con un sistema di N punti materiali sottoposti
a \( \ell \) vincoli (\(n = 3N - \ell\) gradi di libertà) e con il secondo
principio</p>

<p>$$ \frac{d}{dt} (m_i \vec{v}_i) = \vec{F}_i + \vec{R}_i \qquad
\forall i \in {1, \dots, n} $$</p>

<p>dove non ho indicato il riferimento rispetto a cui sono misurate le velocità,
forze e rispetto al quale ha senso l&#39;operazione di derivata. Questo perché
c&#39;è solo un sistema di riferimento. \(\vec{F}_i\) e \(\vec{R}_i\)
sono rispettivamente la risultante delle forze attive (anche quelle inerziali)
e la reazione vincolare agenti sul punto <em>i</em>-esimo.</p>

<p>L&#39;idea principale è la seguente: poiché nelle equazioni di Newton entrano anche
le reazioni vincolari che spesso non conosciamo, scriviamo le equazioni con delle
coordinate generalizzate \(q^1, \dots, q^k\)
(che prendono già in considerazione l&#39;esistenza di
vincoli). Se i vincoli sono ideali, le reazioni vincolari incognite spariranno
e otterremo delle <strong>equazioni di puro moto</strong> (cioè equazioni che permettono
di calcolare il moto del sistema e in cui non entrano quantità incognite).</p>

<p>In pratica proiettiamo le forze, velocità ed accelerazioni lungo i vincoli,
poiché tanto nella direzione perpendicolare sappiamo già che non ci sarà moto.
(Consiglio di leggere l&#39;<a href="introduzione.html">introduzione</a> se non lo avete
già fatto).</p>

<p>Prendiamo quindi le componenti di queste quantità e facciamo il prodotto scalare
con i vettori \(\frac{\partial\vec{x}_i}{\partial q^k}\), che sono tangenti ai
vincoli per costruzione. In questo modo otteniamo le componenti delle forze,
velocità ed accelerazioni lungo i vincoli. In formule</p>

<p>$$
\sum_{i=1}^N \frac{d}{dt} (m_i \vec{v}_i) \cdot
\frac{\partial\vec{x}_i}{\partial q^k} =
\sum_{i=1}^N \vec{F}_i \cdot \frac{\partial\vec{x}_i}{\partial q^k} + 
\sum_{i=1}^N \vec{R}_i \cdot \frac{\partial\vec{x}_i}{\partial q^k}
\qquad \qquad \forall k \in {1, \dots, n} $$</p>

<p>In questa equazione si è considerato il secondo principio della dinamica per
tutti i punti materiali del sistema ed è stato proiettato tutto lungo la
coordinata \(q^k\). Al secondo termine riconosciamo le componenti
lagrangiane delle forze attive (vedi
<a href="vincoli_configurazioni.html#vincoli_ideali">vincoli_ideali</a>). Possiamo quindi
scrivere, assumendo che i vincoli siano ideali,</p>

<p>$$
\sum_{i=1}^N \frac{d}{dt} (m_i \vec{v}_i) \cdot
\frac{\partial\vec{x}_i}{\partial q^k} =
Q_k
\qquad \qquad \forall k \in {1, \dots, n} $$</p>

<p>L&#39;equazione precedente, che porta il nome di <strong>equazione simbolica della
dinamica</strong> sarebbe già a posto, anche se la forma non è molto bella. 
Ora sfruttiamo la regola di derivazione di Leibniz (\( (fg)&#39; = f&#39;g + fg&#39; \))
al rovescio (\( f&#39;g = (fg)&#39; - fg&#39; \) per tentare di scrivere in forma decente
la prima parte dell&#39;equazione</p>

<p>$$
\sum_{i=1}^N \frac{d}{dt} (m_i \vec{v}_i \cdot
\frac{\partial\vec{x}_i}{\partial q^k}) -
\sum_{i=1}^N m_i \vec{v}_i \cdot
\frac{d}{dt} \frac{\partial\vec{x}_i}{\partial q^k}
 =
Q_k
\qquad \qquad \forall k \in {1, \dots, n} $$</p>

<p>Ora dimostriamo un&#39;indentità che ci tornerà utile per semplificare
l&#39;equazione precedente</p>

<blockquote>
<p><strong>Identità</strong>  Dimostriamo che</p>

<p>$$ \frac{\partial \vec{x}_i}{\partial q^k} =
\frac{\partial \vec{v}_i}{\partial \dot{q}^k} $$</p>

<p>dove il punto indica la derivata temporale totale.
Cominciamo con scrivere la velocità in funzione della posizione:</p>

<p>$$ \vec{v}_i = \frac{d\vec{x}_i}{dt} =
\frac{\partial \vec{x}_i}{\partial t} +
\sum_{j=1}^n \frac{\partial \vec{x}_i}{\partial q^j}
\frac{\partial q^j}{\partial t} =
\frac{\partial \vec{x}_i}{\partial t} +
\sum_{j=1}^n \frac{\partial \vec{x}_i}{\partial q^j}
\dot{q}^j $$</p>

<p>In pratica abbiamo espresso la derivata totale del tempo in termini di
derivate parziali nel tempo e nello spazio. Ora deriviamo la velocità per
\(\dot{q}^k\) (per inciso ricordo che \(\vec{x}_i \) è una funzione di
t e delle varie \(q^k\), mentre la velocità dipende anche dalle
\( \dot{q}^k \), come dimostrato nella formula sopra).</p>

<p>$$ \frac{\partial \vec{v}_i}{\partial \dot{q}^k} =
\frac{\partial}{\partial \dot{q}^k} \frac{\partial \vec{x}}{\partial t} +
\sum_{j=1}^n \frac{\partial \vec{x}_i}{\partial q^j}
\frac{\partial \dot{q}^j}{\partial \dot{q}^k} =
\frac{\partial \vec{x}_i}{\partial q^k} $$</p>

<p>L&#39;ultima uguaglianza deriva dal fatto che sopravvive solo il termine in
\(q^k\) poiché \(\vec{x}_i\) non dipende dalle variabili puntate.</p>
</blockquote>

<p>Riprendiamo quindi l&#39;ultima equazione e la riscriviamo utilizzando l&#39;identità
appena provata e l&#39;uguaglianza</p>

<p>$$ \frac{d}{dt} \frac{\partial \vec{x}_i}{\partial q^k} =
\frac{\partial \vec{v}_i}{\partial q^k} $$</p>

<p>che è derivata dalla definizione di velocità. Si ottiene quindi</p>

<p>$$
\sum_{i=1}^N \frac{d}{dt} (m_i \vec{v}_i \cdot
\frac{\partial\vec{v}_i}{\partial \dot{q}^k}) -
\sum_{i=1}^N m_i \vec{v}_i \cdot \frac{\partial\vec{v}_i}{\partial q^k}
 =
Q_k
\qquad \qquad \forall k \in {1, \dots, n} $$</p>

<p>Portando fuori le derivate (e aggiungendo 1/2 per far tornare i conti)</p>

<p>$$
\frac{d}{dt} \frac{\partial}{\partial \dot{q}^k}
(\sum_{i=1}^N \frac{1}{2} m_i v_i^2) -
\frac{\partial}{\partial q^k} (\sum_{i=1}^N \frac{1}{2}m_i v_i^2) 
 =
Q_k
\qquad \qquad \forall k \in {1, \dots, n} $$</p>

<p>La sommatoria tra parentesi non è altro che l&#39;energia cinetica totale del sistema
di particelle, che indichiamo che T. Usando questa notazione otteniamo la forma
finale delle <strong>equazioni di Eulero-Lagrange</strong> (notare che c&#39;è un equazione per
ogni coordinata o grado di libertà):</p>

<p>$$ \frac{d}{dt} \frac{\partial T}{\partial \dot{q}^k} -
\frac{\partial T}{\partial q^k} = Q_k \qquad \forall k \in {1, \dots, n} $$</p>

<p>Questo sistema di equazioni è alla base della formulazione Lagrangiana della
meccanica. Inserendo l&#39;energia cinetica e i momenti lagrangiani delle forze
attive per un dato sistema fisico, si possono ricavare equazioni pure di moto.</p>

<p>Ricordo che le quantità T e \(Q_k\) dipendono dal sistema di riferimento
scelto, anche se non lo ho indicato per non rendere le formule troppo confuse.</p>


          <div class="footer">
            <div class="contact">
              <p>
                Francesco Pasa - Content licensed under a
                <a href="http://creativecommons.org/licenses/by-sa/4.0/deed.en_US">
                  Creative Commons BY-SA License.
                </a>
              </p>
            </div>
          </div>
        </div>

    </body>
</html>
